又曰
天明日明
然後能照四方
君明臣明
然後能正万物
域中四明
故能久
又曰
心大星
天王也
其前星太子
後星庶子也
又曰
神丘有火穴
其光照千里
去琅琊三万里
葛洪肘後方曰
治溺死
熬沙以覆死人
使上下有沙
但出口鼻
又曰
角十二具
於鼓左右後列各六具
以代金
又曰
武王克商後
干戈弓矢包之以虎皮
又曰
君子定其交而後求
又子路曰
如有王者
必世而後仁
又曰
三思而後行
再思可矣
易坤卦曰
先迷
後得
君子有攸往
方言曰
船後曰舳
好舳制水也
地理志曰
琅琊定山出云母
